<!DOCTYPE html>
<html lang="nl">
<head>
    <meta charset="UTF-8">
    <title>Tekst</title>
    <link href="stijlen/stijlblad.css" rel="stylesheet">
</head>
<body>
<header>MET NIEUWE BMW-TECHNOLOGIE MOET JE JE NOOIT MEER UIT WAGEN WURMEN</header>
<section>
    <header>De auto die zichzelf parkeert terwijl je er op staat te kijken</header>
    <article>
        <h5>Vandaag om 03:00 door Chris Snick</h5>

        <p class="nadruk">Je uit de auto wurmen in een veel te smalle parkeerplaats of garage:
            automerk BMW maakt er voorgoed een einde aan. ‘We lanceren als eerste de technologie
            waarmee de auto zich parkeert terwijl je er enkele meters verder naar staat te kijken.’</p>

        <p>Het is een probleem dat iedereen wel kent die al eens de wagen in een ondergrondse parking plaatst:
            de auto naast je staat zo dicht dat je je op risico van lakschade toch tussen de deur probeert te wringen.
            En lukt dat niet, dan zit er niets anders op dan er langs de passagierskant uit te kruipen.
            Wie 83.000 euro kan neertellen voor de nieuwe BMW 7-Reeks die eind dit jaar gelanceerd wordt,
            heeft daar geen last meer van. ‘Een druk op de knop van je sleutel en de auto parkeert zichzelf’,
            zegt woordvoerder Christophe Weerts. ‘Je zet de auto voor de plaats of de garage,
            stapt uit en daarna duw je op de knop. Met behulp van sensoren en camera’s rijdt de wagen
            op zijn eentje de plek in. Los je de knop even als er plots iemand voor de auto loopt, dan stopt die.'</p>
    </article>
</section>
</body>
</html>